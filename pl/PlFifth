Adam England opisał, jakie wrażenie zrobiła na nim stolica Polski. Nie spodziewał się tak
nowoczesnego miasta, zarazem pełnego historii, której symbolem może być Pałac Kultury i Nauki,
wyrastający pośród nowych wieżowców. Budowla, choć stara, wydała się dziennikarzowi zaskakująco duża, wcale
nie wydawała się przytłoczona nowoczesnymi biurowcami.England wybrał się z przyjacielem na taras widokowy
Pałacu, wznoszący się 114 m nad ziemią. Napisał, że widok wart jest biletu, kosztującego 25 zł. Zobaczył
z góry m.in. centrum handlowe Złote Tarasy, co skłoniło go do refleksji, że w Warszawie triumfuje kapitalizm,
a z komunizmu zostały tylko wspomnienia i nieco ciekawej architektury w sowieckim stylu.