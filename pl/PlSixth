England wybrał się z przyjacielem na zwiedzanie warszawskiej Starówki.
Napisał, że choć Stare Miasto Warszawy jest mniejsze niż w innych europejskich stolicach, nadrabia
to niezwykłą historią drobiazgowej odbudowy. Starówka ma też niepowtarzalny klimat, a choć wokół można
znaleźć mnóstwo sklepów z pamiątkami, England nie czuł się ani przez chwilę jak w jednej z przereklamowanych
pułapek turystycznych. Panowie skorzystali też z lokalnej oferty kulinarnej i uraczyli się pierogami, gulaszem
i piwem w jednej z restauracji na Starym Mieście. Poza głównymi atrakcjami turystycznymi England odwiedzał wraz z przyjacielem warszawskie kluby,
przede wszystkim Klub Hybrydy, który opisał jako młodzieżowy, rockowy, a w dodatku oferujący niskie ceny jak na
lokal w centrum miasta. Panowie odwiedzili też siedzibę klubu piłkarskiego Polonia Warszawa, w której poznali
historię drużyny i kupili kilka koszulek oraz szalików.

