Tajemniczy ogród na dachu BUW to miejsce, gdzie możecie schować się przed całym światem. Tutaj tak
słodko jest skraść całusa nad szumiącym strumieniem, usiąść wśród zieleni i wspólnie cieszyć się widokiem Wisły
migocącej w oddali.Tak romantyczny wieczór może zdarzyć się tylko w Warszawie: dzika plaża, błękitna rzeka, wspaniały
widok Starego Miasta skąpanego w promieniach zachodzącego słońca i Wy. Jeśli uważacie, że natura i miłość idą
w parze, to ta warszawska plaża będzie dla Was wspaniałym odkryciem.Usiądźcie na ławeczce na Rynku Nowego Miasta
i niech urzeknie Was spokój tego miejsca. Tu czas popłynie wolno, a chwila ta potrwa wiecznie!